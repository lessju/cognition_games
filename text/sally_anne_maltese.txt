[instructions]
Din hija storja b’logħba fiha stess.
L-istorja ħa taraha fuq l-iskrin biċċa biċċa. 
Ħafna mill-partijiet tal-istorja għandhom l-istampi.
Kull ma trid tagħmel hu li taqra u tifhem il-parti tal-istorja li tkun qiegħed tara fuq l-iskrin u tħares lejn l-istampa.
X’ħin tkun lest minn dik il-parti tal-istorja agħfas il-buttuna ‘li jmiss’ u l-kumplament tal-istorja jiġi jidher fuq l-iskrin.
Lejn l-aħħar tal-istorja, ħa tkun mistoqsi xi mistoqsijiet dwar waħda mill-karattri.
La darba tagħżel it-tweġiba tiegħek aġħfas il-buttum ‘li jmiss’ u b’hekk tkun tista’ taqra l-aħħar biċċa tal-istorja.

[sally_anne_0]
Sally u Anne dejjem ikunu ħerqana għas-sajf għaliex iħobbu ħafna jmorru l-iskola sajf.
Hemm dejjem ikun hemm ħafna attivitajiet bħal sports, krafts, etċ.
Il-ħin qisu jtir meta jkunu hemm.
Sally u Anne għandhom tmien snin.
Għall-ewwel darba dan is-sajf, inzertaw fl-istess klassi.

[sally_anne_1]
Din hi Sally.

[sally_anne_2]
Sally dejjem tieħu l-qoffa magħha l-iskola sajf.

[sally_anne_3]
Din hi Anne.

[sally_anne_4]
Anne dejjem tieħu kaxxa magħha l-iskola sajf.

[sally_anne_5]
Sally għandha ballun li dejjem tieħdu magħha l-iskola sajf.
Huwa l-aktar ġugarell favorit tagħha u tilgħab ħafna bih.
Meta ma tkunx qiegħda tilgħab bil-ballun, Sally tpoġġih fil-qoffa biex ma titilfux.

[sally_anne_6]
Sally tiddeċidi li toħroġ tilgħab barra.
Hi tpoġġi l-ballun fil-qoffa.

[sally_anne_7]
Anne dejjem kien jogħġobha l-ballun ta’ Sally, u dejjem xtaqet wieħed bħalu.
Meta Sally toħroġ tilgħab barra, Anne tiddeċidi li tieħu l-ballun ta’ Sally.
Anne tpoġġi l-ballun fil-kaxxa tagħha.


[sally_anne_8]
Sally tidħol lura ġewwa.
Hi tmur biex tieħu l-ballun biex terġa tilgħab bih.

[question]
Fejn taħseb li Sally ħa tmur tfittex il-ballun?
(Agħfas fuq wadħda mill-istampi biex twieġeb.)

[story]
Sally tħares lejn il-qoffa tagħha b’dispjaċir għaliex tinduna li l-ballun tagħha mhuwiex hemm. 
Hi tibda tibki għaliex taħseb li tilfet il-ballun. 
X’ħin bdiet tara dan, Anne bdiet tħossha ħażin ħafna talli ħadet il-ballun lil Sally.
Hi toħroġ il-ballun minn ġol-kaxxa tagħha, fejn kienet poġġietu qabel, u tatih lura lil Sally.
Anne tispjega lil Sally li hi ħadet il-ballun għaliex dejjem xtaqet wieħed bħalu.
Hi tiskuża ruħa u ssaqsi lil Sally għall-maħfra tagħha.
Sally taħfer lil Anne u tgħidilha li minn dik il-ġurnata ‘l quddiem setgħu jilgħabu flimkien.
Hekk Sally u Anne saru ħbieb.

[explanation]
Din il-logħba hija esperiment li ħafna drabi tintuża biex tittestja l-Teorija tal-Moħħ (Theory of Mind).
Din it-teorija tispjega l-abiltà biex l-umani jifhmu lilhom infushom u x-xewqat, l-intenzjonijiet, etċ ta’ ħaddieħor. Għalhekk, din it-teorija hija importanti ħafna għaliex permezz tal- abiltà li nifhmu x’jħossu u x’jemmnu nies oħra tgħina nbassru l-azzjoni ta’ dawn in-nies.

Sally-Anne test kien żviluppat minn Simon Baron-Cohen, Alan Leslie u Uta Firth fl-1985. Dawn ir-riċerkaturi pruvaw dan it-test ma’ tfal awtistiċi, b’Down’s Syndrome u ma’ tfal żgħar li għadhom qed jiżviluppaw.
Sabiex jgħaddu dan it-test, il-parteċipanti għandhom iweiġbu li Sally taħseb li l-ballun għadu fil-qoffa tagħha għaliex hi hemm tiftakar li ħallietu.
Jekk il-parteċipant iwieġeb tajjeb, t-Teorija tal-Moħħ tkun ġiet żviluppata għaliex jista’ jifhem il-perspetiva ta’ Sally. Biss jekk il-parteċipant iwieġeb ħażin, billi jgħid li Sally ħa tfittex il-ballun fil-kaxxa, it-Teorija tal-Moħħ tkun għadha ma żviluppatx.
F’dan il-kas, il-parteċipant juri li hu ma jistax jifhem li l-perspetiva ta’ Sally tista’ tkun differenti minn tiegħu.

80% tat-tfal awtistiċi jwieġbu din il-mistoqsija ħażina.
14% tat-tfal li għandhom id-Down’s Syndrome ukoll iwieġbu din il-mistoqsija ħażina.
F’kas ta’ tfal li jkunu għadhom qed jiżviluppaw, tfal ta’ taħt is-sitt snin wkoll iwieġbu din il-mistoqsija ħażina.
Dan għaliex it-Teorija tal-Moħħ tieħu l-ħin biex tiżviluppa.
Filfatt, tfal ta’ bejn is-sitt u s-seba’ snin jwieġbu tajjeb.
Hemm ukoll evidenza li l-iżvilupp tat-Teorija tal-Moħħ għandhu ħafna x’jaqsam mal-iżvilupp tal-lingwa.
Minħabba f’hekk, ġie propost li n-nuqqas tat-Teorija tal-Moħħ jista’ jispjega ftit mill-problemi soċjali u kommunikativi li jesperjenzaw nies b’problem tal-iżvilupp bħal dawk awtistiċi (Tager-Flusberg, 2007 and Frith & Frith, 2003).
